# Gnocchi Sorrentino
## Bevlista (étvágy függvényében 2-3 főre elég):
- 500 ml paradicsomszósz (vagy darabolt paradicsomkonzerv a levével együtt)
- 500 g gnocchi
- 100-150 g koktélparadicsom
  - Én 250 g-os csomagot szoktam venni lidlben és a felét elhasználni
- Fél bolti bazsalikom növény levelei (vagy szárított, morzsolt bazsalikom, abból nemtom mennyi)
- Kb. 50 g reszelt keménysajt
  - Pl. Lidl reszelt 150 g Grana Padano, vagy 125 g Parmeggiano Reggiano
- 1.5 csomag mini mozzarella
  - Pl. Lidl 150 g Pilos Mini Mozzarella
  - Én fel szoktam kerekíteni 2-re, ha csak egy adagot csinálok
- 100 ml tejszín
### Kell még
- Egy kevés olívaolaj
  - Csak a fokhagyma pirításához kell
- 1-2 gerezd fokhagyma (vagy egy nagyobb, vagy két kisebb)
- Só
- Bors

## Eszközök
- Nagy, mély serpenyő
  - Nekem pl. ilyenem van: https://www.ikea.com/hu/hu/p/ikea-365-serpenyo-rozsdamentes-50582736/
- Keverő alkalmatosság
  - Fakanál, műanyagkanál, lyukas, nem lyukas, mindegy
- Nagy szűrő
  - Tészta, mozzarella szűréshez
- Közepes lábas
  - Tészta főzéshez
- Kés, vágódeszka
  - Paradicsom felezés, bazsalikom (ha rendes növény) aprítás
- Fokhagyma nyomó
  - Ha nincs, akkor lehet nagyon finomra aprítani késsel is
- 1-2 Villa
  - Hasznos ha van

# Elkészítés
## Előkészületek
1. Nyomjuk ki, vagy aprítsuk nagyon finomra a fokhagymát
2. Ha bolti bazsalikom növénnyel dolgozunk, akkor tépjük le kb. a levelek felét, mossuk meg és aprítsuk fel
    - Esetleg pár szebb egész levelet félre lehet tenni a tálaláshoz
3. Bontsuk meg a paradicsomszószt, vagy a konzervet
    - A fokhagyma könnyen odaég, gyorsan kell majd ráönteni a paradicsomot
4. Rakjuk be a fokhagymát a serpenyőbe, öntsünk rá egy kis olívaolajat
    - NE melegítsük elő a serpenyőt
## Gyújtsunk alá
1. Óvatosan pirítsuk meg a fokhagymát (1-2 perc alatt el kéne készülnie)
    - Ha túlpirítjuk, kemény darabok lesznek, semmiképpen se égjen oda
    - Ha mégis odaégne, még könnyen újra lehet kezdeni
2. Ha megpirult a fokhagyma, öntsük rá a paradicsomszószt/konzervet
3. Mehet bele az aprított bazsalikom (vagy a szárított, morzsolt bazsalikom), borsozzuk, sózzuk meg ízlés szerint
    - Én csak borsozni szoktam
4. Mossuk meg és felezzük el a koktélparadicsomokat, ennek a felét rakjuk a szószba
5. Miközben fő a szósz, néha kavargassuk, illetve készítsük el a gnocchit
   1. Rakjunk fel jól megsózott vizet forrni
   2. Ha már forr, mehet bele a gnocchi
      - Forró vízzel óvatosan
      - Egy kis idő után egy villával meg lehet próbálni óvatosan kavargatni, hogy ne legyenek annyira összeragadva
   3. 2-3 perc után felúszik pár darab gnocchi, kész van, szűrjük le
6. Ha a szószba rakott koktélparadicsomok héja kezd leválni, mehet bele a reszelt keménysajt, a tejszín, keverjük össze, pár percig főjön
   - Ha a reszelt sajt összecsomósodott a zacskóban, egy villával egész könnyen szét lehet szedni
7. Kapcsoljuk le a lángot, mehet bele a leszűrt gnocchi, kavarjuk össze
8. Bontsuk ki a mini mozzarellát és szűrjük le a levét! Egy-két percet várjunk és rakjuk be a mozzarellát is, keverjük össze
   - Ha korán rakjuk be a mozzarellákat és úgy kavarjuk össze, szét fog nyúlni a keverés közben
   - Pár perccel azután, hogy beraktuk a mozzarellákat, lehet hogy még fog belőlük kijönni lé, ebben az esetben keverjük össze mégegyszer
9. Kész vagyunk! Szedjük mélytányérba, szórjuk még meg parmezánnal, illetve rakjunk rá pár bazsalikom levelet, ha raktunk félre!
   - Célszerű frissen fogyasztani, de ha maradna, nagyon jól mikrózható is
